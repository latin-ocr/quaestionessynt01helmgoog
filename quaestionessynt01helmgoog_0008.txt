2 Praemittenda.

momenti sit et Tacitus singulari studio summaque elegantia illi
usui excolendo incubuerit, pluribus verbis minime opus est expo-
nere, quantum utilitatis ex peculiari commentatione sperari possit,
qua omnibuS, quae hac in provincia adhuc allata sunt, examina-
tis et perpensis tota materies quam accuratissime comprehendatur.
hac enim ratione firmum iacietur fundamentum, quo ii, qui eun-
dem usum apud alios scriptores persecuti sunt, nova atque cer-
tiora invenire possint.

Nec tamen nos in unius Taciti scriptis versabimur. com-
parationem enim cum usu loquendi Sallustiano talem esse,
quae omnium laude et approbatione dignissima sit, probare vix
opus est, quia constat intimam rationem inter Tacitum et ilbum
florentissimum auctorem rerum Romanarum (ann. 111, 30) inter·
cedere. quatenus ea communio ad istam syntaxis partem perti·
neat, speramus fore ut demonstremus, neque Velleium Paterculum
putamus infeliciter electum esse, qui cum Tacito conferatur, prae-
sertim cum nemodum quaesiverit, qualis Velleius comparatus
cum Tacito cognoscatur. plures autem scriptores vel historicos
vel philosophos — quis enim non cogitaverit de Suetonio vel de
Seneca? — in comparationem vocare noluimus, ne cumulandis
exemplis undique conflatis conspectum consuetudinis Tacitinae
turbaremus.

Itaque quoniam versabimur in tribus scriptoribus conferendis,
quorum libros diligentissime perlegimus omnibusque exemplis col-
lectis excussimus, aliquantulum ad cognitionem syntaxis historicae
augendam nos esse collaturos confidimus quod quo certius per-
ficiatur, ea quoque in censum vocata sunt, quae de classicis quos
dicunt scriptoribus , inprimis de Livio viri docti protulerunt.

In tanta autem materiae amplitudine, qua via processuri si-
muS, iam hic profiteamur: primum dicendi usum ,unumquemque
examinabimus pro varia apud Sallustium, Velleium, Tacitum
ratione, deinde qualis sit, si contuleris cum sermone classi-
corum scriptorum, tum si Livianum loquendi usum respexeriS,
postremo quantum discriminis in excolenda unaquaque specie inter
singula Taciti scripta appareat. neque vero propositum esse pot-
est, ut omnia, quae de participiis in librorum grammaticorum
crassis voluminibus exposita sunt, hic iterum pertractentur, imm0‚
ne rem actam agere videamur, ea tantummodo huius loci erunt,
quae aut false aut omnino non tractata sunt, ita, ut qui exstant
libri grammatici non supervacanei fiant, sed suppleantur.

 

