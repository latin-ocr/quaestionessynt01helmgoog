134 Appendix critica.

cile absorberi potuerit. sensus autem est: quoniam etiam mores
temporum vicissitudine necessario mutari solent, hoc tamen spe-
randum est fore, ut haec certamina erga maiores honesta nobis
maneant neve una cum ceteris rebus mutentur. —— Iam quod ad ser-
monem attinet aliquid offensionis habere videntur verba in maio-
res certamina, quae structura nusquam alibi inveniatur, nam licet
loci exstent, ubi dissimilem esse in aliquem vel nova in
fratrum filias coniugia dictum est, tamen structuram in
maiores certamina cum a Taciti usitato sermone, tum ab aliorum
scriptorum alienam in textum recipere valde dubitemne, praeser-
tim cum ne simplex quidem verbum certare cum praepositione
in coniunctum apud Tacitum inveniatur. quare Ritter proposuit
lectionem adversus maiore8‚ cui mutationi, cum nimis a textu
abhorreat, non assentimur.

Iam quid de Nipperdeyi mutatione iudicandum sit videamus
patrocinatur enim lectioni, quae neque alius cuiusdam nititur
sententia neque ulli alii comprobata est: verum haec nos (imi-
tanda posteris tulimus); nobis maiores (imitanda tule-
runt): certamina ex honesto maneant. permulta sunt quae
contra dici possunt argumenta, sufficiat unum protulisse. offen·
dendum enim est in enuntiati verum haec nos (imitanda poste·
ris tulimus) pronomine baec, quod Nipperdeyo iudice aliquid
significat, quod nequit significare. si enim revera Tacitus dicere
voluit verum baec nos--imitanda posteris tulimus, haud
dubie earum rerum, quae scriptoris aetati summae laudi sunt,
mentionem facere debuerat neque sufficit in universum dicere
multa laudis et artium imitanda posteris aetatem tulisse. fit enim
nescio quo pacto, ut Nipperdeyi lectionem verum haec nos (im.
· p. tul.) perlegentes quaeramus, quid sit quod tulerint et cur non
sufficiat quod dicitur: multa laudis et artium imitanda. ceterum
Nipperdey quoque abusus esse ut ita dicam Tacitina brevitate
videtur. nam enuntiatum, quod ex verbis tam abrupte inter se
compositis constat et non nisi tot ellipsibus explicari potest vel
a Taciti sermone abhorret. - Neque minus comprobemus Ioannis
Muelleri²) coniecturam, ex qua vox maiores supposita voce
animorum deletur. nam sensus quem vir ille doctissimus nostro
loco infert nimis generalis est, quam ut consilio scriptoris re-
spondere eum veresimile sit.

1) l}eitr²‹i.ge zur Erklarung und Kritik des Tacitus. ΙΙΙ, p. 34.

 

