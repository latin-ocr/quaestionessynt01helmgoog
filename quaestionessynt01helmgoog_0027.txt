De participii natura nominali. 21

§a

De participiis, quae substantivorum instar usurpantur.

Quoniam lingua Latina substantivorum numero non abundat,
scriptores cum aliis supplementis tum participiis in modum sub-
stantivorum usurpatis eam inopiam compensare student. quae
res cum non modo per se digna ad cognoscendum sit, sed etiam
ideo maioris momenti esse videatur, quod quanta arte scriptores
claudicantem ut ita dicamus linguam sustentarint inde vel ma-
xime elucet, quaerere utile est, quibus finibus apud Sallustium,
Velleium, Tacitum hic usus circumscribatur.

A. De participio praesentis.

uamquam exemplorum huius generis apud Sallustium magna,
apud elleium Tacitumque maxima et varietas et abundantia
invenitur, tamen illi participii praesentis nominativo singularis
qui substantivi vice fungitur abstinuisse videntur. locutiones
igitur quales sunt Senec. de ira I, 4 quo distet ira ab iracundia
apparet quo ebrias ab ebrioso et timens a timide, Quintil. VIII, 3, 5
qao maxime deprehenditur carens arte oratoria apud Sallustium,
Velleium‚ Tacitum non habent, quibuscum comparentur. quam rem
cave ne parvi aestimeS, quoniam non saepe factum est, ut qua
libertate Cicero usus non est, eandem et Sallustius et Velleius
et Tacitus repudiarint. neque Livius discrimen excitare videtur,
siquidem ex grammaticorum silentio hoc concludendum esse putes,
pluralis autem numeri unum Sallustii exemplum nobis praesto
est: Cat. 2, 8 malti mortales . . . . vitam sicuti pereyrinantes trans-
iere. eo maiore studio Tacitus usum nominativi participii prae-
sentis generis neutrius loco substantivi positi amplexus est, qua
in re eadem et linguae Latinae et Germanicae consuetudo est,
nam etiam nos participium praesentis generis neutr. anteposito
articulo substantivi instar usurpamus, sicut das bevorstehende ·
--· imminentia, quamquam talia pluribus exponere lingua nostra
solemuS, ut odio praesentium, aus hass iiber die gegen-
wartige ‘lage der dinge vel humentia, die sumpfigen
stellen.

Cum hoc genus a Vellei et Sallustii usu loquendi alienum
sit, apud Livium et classicos scripto‘res illa participia sola ad-
mittuntur, quibus temporis notio inhaeret. sed insolentiores
sunt locutiones neque apud classicos exstant, quales sequuntur:

