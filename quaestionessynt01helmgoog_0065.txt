Caput IV. 'De participiorum usu praedicativo. 73

Caput IV.
De participiorum usu praedicativo.

g 15.

De participiis enuntiatorum vice fungentibus.

Α. De participio futuri activi loco enuntiati secundarii usurpato.

Usus participii futuri activi qualis apparet apud Sallustium,
Velleium, Tacitum mirum in modum fluctuat, si eum contuleris
cum aliorum scriptorum dicendi consuetudine. atque secundum
pervulgatam sed falsam sententiam participio fut. act. a Livio
primo finalis significatio vindicatur, quae opinio ex grammati-
corum ¹) iudicio ita corrigenda est,· ut statuatur participium fut.
act. apud Ciceronem enuntiati secundarii partes omnino non
suscepisse. haec res ad artem grammaticam rectius per-
spiciendam haud 'sane nullius momenti quod a Bergero Stil.
Lat. neglecta sit, Draeger2) iure vituperavit, sed in suo ipsius
libello utinam melius et accuratius hoc idioma tractasset! tantam
enim varietatem Tacitus in participio fut. act. usurpando prae
se fert, ut usus prorsus non definitus sit, cum nihil aliud ex-
ponatur, quam ut apud Tacitum illud participium vice enuntiati
secundarii fungi dicatur. quaestionem autem cur apud classicos
scriptores usus participii fut. act. finibus tam circumcisis con-
tineatur is facile diiudicare poterit, qui non ignoret aureae aeta-
tis scriptores sermonis distinctae brevitati, cui efficiendae parti-
cipia inservire constat, omnino minus quam argenteae indulsisse,
ceterum utut est, Draeger veram causam invenisse non videtur
opinans liberiorem illum usum a Cicerone propter multifariaS‚
quas participium fut. act. suscipere possit, enuntiati secundarii
partes repudiatum esse. existimat igitur Ciceronem omnem ambi-
guitatem vitare voluisse, sed dici nequit, quam id falsum sit. nam
ex attenta perlustratione omnium eorumque audacissimorum quae
infra commemorabimus exemplorum liquido apparebit varietatem
illam significationis non tam in participio positam esse ipso,
quam totius enuntiati rationi inhaerere et ex ea in participium

 

1) Kuehnast‚ Liv. synt. H p. 267.
· 2) Zeitschr. fiir Gymnasial. 1866, p. 196.

