130 · Appendix critica. .

luit, eam probavit. immo propter id ipsum, quod paulo supe-
rius ad Amisiam flumen dictum est, Tacito non opus esse
videbatur inferiore loco ad· vocem Amisiae adicere attributum
flumen perinde ac si Amisia alicuius castelli nomen esset,
Tacitus hoc monere debuit, praesertim cum nusquam alibi urbis
Amisiae mentio fiat. verbum autem subvexit non est cur pro
glossemate habeatur, cum sententiarum conexui non adversetur,
sed valde faveat. si enim in textu retinetur, ex Taciti opinione
Germanico id vertendum vitio est, quod, ut aestum crescentem
fugeret, neque in superiorem fluvii partem exercitum duxit neque,
cum ad hunc locum pervenerit, ad dextram ripam appulit.

Tac. ann. 111, 66 Obscura initia impudentibus ausis propol-
luebat.

Verbum propolluebat omnibus codicibus traditum cum
plerique editores dubitent num ferri possit, mutationes varias
proponunt. quodsi quaeritur, utrum librorum manuscriptorum
lectio retineri necne possit, nos priori rationi plus auctoritatis tri·
buimuS, quae sententia si comprobata erit, omnes mutationes exa-
minare non erit necessarium. ante omnia mirum est, quod per-
multi editores verbum istud reicere volunt, quamquam ne unus
quidem causam protulit. sed nonne eodem iure nostro loco scribi-
mus propolluebat quam ann. VI, 25 ἅπ. εἰρ. provivere,
weiter leben, noch fort leben. nonne verbum propolluere
comparatum cum provivere (VI, 25), producere (III, 24, VI, 48),
prolatare (ann. XI, 37) clarum est idem valere ac porro
polluere aut polluere nondum desinere (προσκαταισχύνειν).
quid‘? aliter sane res sese haberet, si lectio codicum difficillima
explicatu esset ac similibus exemplis careret vel si quis lectionem
corruptam per ἅπ. εἰρημ. emendare vellet. sed vocem aliquam
e textu eicere ideo, quod nusquam alibi invenitur, excusari ne-
quit, praesertim cum sensus admodum bonus praebeatur.

Postquam hunc locum iam tractavimus ‚ forte occurrit nobis
in Fleckeisenii annal. CXI pag. 879 commentariolum Woerneri,
cuius mutationem, si omnino a manuscriptis recedere opus esset,
ceteris , quae facta sunt, praeferendum esse putaremus. proponit
enim legendum prope occulebat (er suehte durch unverschc'imt
freches austreten scine dunklen anfdnye vor der offentlichloeit ye-
wissermassen zu verhiillen).

RationeS, quibus Woerner ad mutationem suam adductus
est, non difficiles sunt ad refellendum. contendit enim vir ille

 

