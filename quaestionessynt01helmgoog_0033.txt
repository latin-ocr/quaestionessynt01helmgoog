De participii natura nominali. 29

atque elegantissimum esse constat. — consideranda denique certa
quaedam species est, cuius Tacitus solus auctor ac patronus no-
minari potest, quod neque ab aliis scriptoribus eam repetivit
neque ex Tacito in aliorum scriptorum consuetudinem transgressa
est. conservatur autem illa proprietas his annalium exemplis Ι,
50 Caecina ..... obstantia silvamm amoliri iubetur. Ι, 53 tum
milites ad eaedem missi invevwre in prominent-i litoris, I, 65 bar-
bari . . triwi sonore subiecta vallium ac resultantis saltus com-
plerent. ΙΙ, 16 'ut ripae fluminis cedunt aut prominentia montium
resistunt. huius usus insolentia in eo cernitur, quod participium
praesentis (perf. I, 65) generis neutriuS, substantivi vice fungens
cumque genetivo veri substantivi coniunctum usurpatur pro sub-
stantivo ita cum participio coniuncto, ut utrumque eodem numer0‚
casn, genere utatur. ac leviter rem intuenti hic dicendi modus
ex nimio inusitati studio ortus esse videtur. sed tamen discri-
men inter utramque structuram haud exiguum est. quemadmodum
enim in elocutione colendo agrum magis effertur notio colendi,
cum in colendo agro amborum verborum notiones in unam
tanquam coalescant, ita me iudice locutio obstantia silvarum
(ann. Ι, 50) eo differt ab obstantes silvae, ut in illa maior
vis tribuatur verbo obstantia itaque locutio obstantia silva-
rum propius accedat ad id, quod est universitas ut ita dicamus
obstantium silvarum. neque aliam esse rationem censemus locorum
ann. I, 53. Ι, 65. ΙΙ, 16. sicut Ι, 53 in prominenti litoris
genetivus partitivus litoris dependet de prominenti, quare ”
cavendum est, ne vertas: an dem hervorspringenden gestade,
(quod esset in prominenti litore et totam oram prominentem
fuisse significaret) sed: an einem vorspringenden theile des ge—
stades. haud dubie autem hic usus profectus est ab simpliciori-
bus locutionibus quales sunt: incertum itineris — subita
belli. neque artificiosi cuiusdam sermonis studium causa est
huius rei. etenim si dicas incertum itineris, ex variis itineris
alicuius rationibus illa potissimum respicitur, quae in partem in-
certi cadit. a quo sensu vel maxime abhorrere incertum iter
libenter omnes concedent. alia exempla affert Draeger ¹) quam-
quam in omnibus primitiva notio partis sane asservata non est.
postremo id monemus non esse casu factum, ut in annalibuS,

-.———————-—-—-

1) Stil. Tac. p. 28.

